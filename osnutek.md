# Uvod 

Za seminarsko nalogo smo se odločili, uporabiti podatke iz spletne stani podatki.gov.si. Za problem smo si izbrali kazniva dejanja (od zdaj naprej bo označeno z kratico KD), saj menimo, da se na podlagi tovrstnih podatkov lahko naredi veliko uporabnih statistik in napovedi. Tema kaznivih dejanj pa je prav tako zelo zanimivo področje, ki hitro pritegne pozornost tako strokovnjakov kot splošne publike.

# Opis problema 

Že samo ime KD nam pove skoraj vse o opisu problema. Zbirka KD vsebuje skoraj vsa KD, ki so se zgodila v Sloveniji v preteklih nekaj letih. Na spletni strani podatki.gov.si so zbirke KD razdeljene na posamezne datoteke, ki se delijo glede na leto storitve KD. V posameznih datotekah pa lahko najdemo tabelo KD in podrobnosti o datoteki. 

# Tabela kaznivih dejanj

Tabela kaznivih dejanj vsebuje številne podrobnosti o vsakem kaznivem dejanju. Nekatere vrednosti v tabeli so odsotne (tu lahko predpostavimo, da informacija manjka ali pa kot v primeru mladoletnih storilcev kriminalnih aktivnosti, podatek ni vpisan in njegova odsotnost pomeni, da je kaznivo dejanje storila ne-mladoletna oseba).

# Stolpci

Stolpci si sledijo v naslednjem vrstnem redu:
1.	Zaporedna številka KD
2.	Mesec storitve KD (MM.LLLL)
3.	Ura storitve KD
4.	Dan v tednu storitve KD
5.	Policijska uprava, ki je obravnavala primer KD
6.	Povratnik - atribut o tem ali je storilec policiji znan
7.	Opis kaznivega dejanja (zakon/člen/odstavek/točka/alinea - tekst člena)
8.	Poglavje zakonika
9.	Vrsta kriminalitete / gospodarska, splošna
10.	Vrsta kriminalitete / organiziran, neorganiziran
11.	Vrsta kriminalitete / mladoletniški, ne mladoletniški
12.	Dokončanost kaznivega dejanja
13.	Kriminalistična označba 1
14.	Kriminalistična označba 2
15.	Kriminalistična označba 3
16.	Uporabljeno sredstvo 1 
17.	Uporabljeno sredstvo 2
18.	Uporabljeno sredstvo 3
19.	Uporabljeno sredstvo 4
20.	Upravna enota kjer je bila storjena KD
21.	Podroben opis prizorišča KD
22.	Leto zaključnega dokumenta
23.	Vrsta zaključnega dokumenta
24.	Številka za štetje in ločevanje oseb, udeleženih v KD
25.	Vloga osebe, ki nastopa v KD (zgoraj)
26.	Starostni razred osebe
27.	Spol osebe
28.	Državljanstvo osebe
29.	Poškodba osebe
30.	Vpliv alkohola
31.	Vpliv mamil
32.	Pripadnost organizirani družbi
33.	Škoda v eur


# Statistike

Iz zgoraj navedenih podatkov lahko pridobimo številne koristne statistike, ki odgovarajo na slednja vprašanja. Katera je najbolj nevarna občina? Kdaj se kriminali najpogosteje odvajajo (podnevi-ponoči)? Kako pogosto so v kriminal vpleteni mladostniki in v kakšen kriminal posegajo? Kako se kriminal odvija tekom tedna? Ali lahko v kriminalu vidimo vzorce (vikend ob 10.00 v občini x)?

# Napovedovanje
 
Velik cilj naše ekipe je razviti sistem za napovedovanje kriminala.  Ta sistem bi lahko eventualno pomagal policijskim upravam, ki bi lahko lažje in bolj učinkovito organizirali svoje sile in te skoncentrirali na območja, kjer bi sistem napovedoval dvig kriminala.

# Zaključek

Menimo, da so podatki dovolj obsežni in zanimivi, da lahko iz njih napravimo mnogo zanimivih statistik in vizualizacij. Tudi če izključimo mehansko učenje iz enačbe lahko napravimo številne uporabne statistike, katerih se lahko držijo državljani republike Slovenije in se s tem izognejo morebitni tatvini, umoru, itd. Upamo da bo naš predlog sprejet, v kolikor imate kakršno koli vprašanje ali zadrego o temi lahko kar preko spletne učilnice obvestite našo skupino. 
